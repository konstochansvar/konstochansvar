---
title: "IKA Kids Club"
description: "IKA Kids Club"
layout: "page"
permalink: "/kidsclub/"
---

<h1>IKA Kids Club</h1>
    <div>
      <p>IKA Kids Club är verksamhet för en meningsfull fritid.  Med den vänder sig IKA på helgeftermiddagar till barn i  förskoleåldern och deras föräldrar. Kontakta oss  på <a href="mailto:kidsclub@konstochansvar.se" target="_blank">kidsclub@konstochansvar.se</a> och läs gärna vårt reportage från en tidigare  workshop.</p>

      <h2>Teori och praktik på barnens villkor</h2>
      <p class="twoColFixLtHdr"><strong>Den ljusa källarsalen bubblar  av barnröster när vi kliver in. Det är IKA Kids Club  som håller på att avsluta en söndagseftermiddag med  konst och samhällskritik för de minsta. </strong></p>
      <p>Emma som är fem år håller  på att klistra upp sin bild på papp innan hon ska gå  hem. Hon har inte saknat mamma och pappa under eftermiddagen utan  tycker att det har varit roligt hela tiden. Ganska roligt att göra  egen konst, men mest roligt innan:</p>
      <p><strong><img src="/assets/images/content/kidsclub2.jpg" alt="IKA Kids Club" width="258" height="212" class="fltlft" /></strong>- Vi fick titta på lite bilder  som två gubbar gjorde förut och så fick man berätta  om när vuxna ljuger.</p>
      <p><strong>På barnens villkor</strong></p>
      <p>Just att vuxna ljuger är något  som ofta kommer upp på IKA Kids Club.</p>
      <p>- Det är viktigt att barn från  början tränas i att genomskåda strukturer och se ner  på auktoriteter, säger läraren Jonas Larson. Många  barn som kommer hit tror till exempel att konst måste vara  något man gör med pensel och duk. Vi vill visa att det  finns så många fler uttryck i konsten. Uttryck som  dessutom ofta ligger mycketnärmare barnens egna. En så  enkel sak som att man kan måla med hela kroppen tror jag var en  ögonöppnare för många idag.</p>
      <p><strong>Gemensamma b</strong><strong>eslut </strong> </p>
      <p>”Gubbarna” vars bilder barnen  tittade på var Jackson Pollock och Andy Warhol. Utifrån  Pollocks action-painting och Warhols bilder på Marilyn Monroe  visade Jonas Larsson övergången från högmodernism  till popkonst och hur upproret hela tiden måste förnyas.  Efter diskussionen om lögner beslutade sedan barnen vad de  själva skulle göra för konst. De besluten tas  gemensamt i gruppen, något som ofta höjer kvaliteten,  enligt Jonas Larsson.</p>
      <p>- Just idag blev det ju väldigt  bra, både kul för barnen och föräldrarna som får  något att sätta upp hemma på väggen, ler han.  Och det är alltid lika roligt att se hur konsthistorien kan  inspirera redan i den här åldern.</p>

      <div></div>
      <div></div>
    </div>